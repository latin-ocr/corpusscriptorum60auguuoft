336 IV. De natura et origine animae

LIBER SECVNDVS. AD PETRVM PRESBYTERVM.

Domino dilectissimo fratri et compresbytero Petro Augustinus
episcopus in domino salutem.

Ι. 1. Peruenerunt ad me duo libri Vincentii Victor1s, quos ad
tuam sanctitatem scripsit, mittente mihi eos fratre nostro Renato, 5
homine quidem laico, sed pro sua fide et eorum quos diligit
prudenter religioseque sollicito. quibus lectis uidi hominem in
sermone quidem non solum usque ad sufficientiam, uerum etiam
usque ad redundantiam profluentem, sed in rebus, de quibus
loqui uoluit, nondum sicut oportet instructum; quod si ei fuerit
domino donante conlatum, poterit esse utilis pluribus. habet
enim non minimum facultatis, qua possit explicare atque ornare
quae sentit, si prius det operam recta sentire. ualde quippe sunt
noxia praua diserta, quia hominibus minus eruditis eo quod
diserta sunt uidentur et uera. quomodo autem eosdem libros ipse
acceperis nescio; uerum tamen, si uerum est quod audiui, diceris
eis recitatis ita exiluisse laetitia, ut caput iuuenis illius senex
et laici presbyter osculatus didicisse te quod ignorabas gratias
egeris, ubi quidem non inprobo humilitatem tuam, immo uero
etiam laudo, quod honorasti doctorem tuum nec hominem, sed
ipsam quae tibi per illum loqui dignata est ueritatem, si tamen
potueris demonstrare, quid per illum ueritatis acceperis. uellem
itaque rescriptis tuis quid te docuerit me doceres. absit enim,
ut erubescam a presbytero discere, si a laico tu non erubuisti
praedicanda et imitanda humilitate, si uera didicisti.

II. 2. Proinde, frater dilectissime, quid ab eo didiceris nosse
cupio, ut, si iam id sciebam, gratuler pro te, si autem nesciebam,
discam per te. itane tu ignorabas duo quaedam esse animam et

2 compti-20 ABCEG compbro D agustinus A 3 e—ps A, omDE 5 sancti-
tatem tuam d 7 relioseque A sollicite C dilectis C 8 ad sufficientiam
usque BG 10 ei om. A fierit le 13 recteE 14 et praua G mium om. A
15 sint b 16 est om. G 17 exsiluisse A,Fa.c. 18 quo A et grafium
19 uere Ο 20 honorastis Ο decorem B a. 0. G 2lbdignatus 1²30me
24 a presbitero erubescam E tu] ut A 25 uera fxiE (tn in tim u. aad.)
26 Prouide A 27 id om. A netsciebamG

 

