AVGVSTINI RETRACTATIONVM LIB. II CAP. LIX (XXXIII)
(PAG. 170, 6 ED. KNOELL).

DE PECCATORVM MERITIS ET REMISSIONE ET DE BA-
PTISMO PARVVLORVM AD MARCELLINVM LIBRI TRES.

1. Venit etiam necessitas, quae me cogeret aduersus Pelagianam 5

heresem scribere, contra quam, cum opus crat, non scriptis, sed ser-
monibus et conlocutionibus agebamu„ ut quisque nostrum poterat
aut debebat. missis ergo mihi a Carthagine quaestionibus eorum,
quas rescribendo dissoluerem, scripsi primum tres libros, quorum
titulus est De peccatorum meritis et remissione.

2. Vbi maxime disputatur de baptismate paruulorum propter
originale peccatum et de gratia, qua iustificamur, hoc est insti effi-
cimur, quamuis in hac uita nemo ita seruat mandata. iustitiae,
ut non sit ei necessarium pro suis peccatis orando dicere: dimitte
nobis debita nostra. contra quae omnia sentientes illi nouam
heresem condiderunt. in his autem libris tangenda adhuc arbitratus
sum nomina eorum sic eos facilius posse corrigi sperans, immo etiam
in tertio libro, quae cst epistula, sed in libris habita propter duos,
quibus eam conectendam putaui, Pelagi ipsius nomen non sine aliqua
laude posui, quia uita eius a multis praedicabatur, et eius illa redar-
gui, quae in suis scriptis non ex persona sua posuit, sed quid ab aliis
diceretur exposuit, quae tamen postea iam hereticus pertinacissima
animositate defendit. Caelestius uero discipulus cius iam propter
tales assertiones apud Carthaginem in episcopali iudicio, ubi ego
non interfui, excommunicationem meruerat.

3. In secundo libro quodam loco: hoc quibusdam, inquam,
etiam in fine largietur, ut mortem repentina commuta-
tione non sentiant, seruans locum diligentiori de hac re in-
quisitioni. aut enim non morientur aut de ista uita in mortem et de
morte in aeternam uitam celerrima commutatione tamquam in ictu
oculi transeundo mortem non sentient.

4. Hoc opus sic incipit: Quamuis in mediis et magnis
curarum aestibus.

6Aug. Serm. 26. 27. 30. 131. 153. 155. 156. 158. 165. 169. 174. 176. 181
12 Rom. 3, 24. Tit. 3, 7 13 Ι Ioh. 3, 24 14 Matth. 6, 12 17 Aug.
De gost. Pel. 23, 47 19 De pecc. mer. et rem. III 3, 5 21 Aug. De gest.
Pel. 22‚46 23Aug.De heres.88 26De pecc. mer. et rem. II 31‚50 30 1 Gor. 15, 52

lo

15

20

30

