 

Praefatio. XI

uiam tenet modo RE modo LPV sectans, et (Jarnutensis (60) 97 in-
signes locos comparandos curauimuS.

Quamquam non dubitandum est, quin aliquod archetypum
fuerit ex quo omnes codices deriuati sunt, id quod lacunis cor-
ruptelisque multis omnibus codicibus communibus euincitur, tamen
suas quisque proprietates prae se ferunt quae ut in certas classes
distribuantur dissuadeant. codices LP tot locis suarum lectionum
praestantiam probauerunt (cf. 239, 13. 242, 6. 250, 11. 282, 3.
286, 11. 287, 25. 297, 16), ut eis primas deferre non ‹lubitaueriinus;
hic illic aemulum de principatu nacti sunt eod. V. hos codices
pressius secuti sumus. ubi hi destituerunt (cf. 281, 28), ad aliorum
codicum testimonia optima quaeque e singulis repetentes orationem
refinximus.

IV. De natura et oriqine animae libri quattuor.

Quaestio quae est de natura et origine animae Augustinum
non semel, sed per totam fere uitam exercuit. in opere quodam
de origine animae hominum singulorum, utrum ex illa primi hominis
ac deinde ex parentibus propagarentur an sicut illi uni sine ulla
propagatione singulae singulis darentur, se nescire confessus est,
uerum tamen se scire animam non corpus esse, sed spiritum. quae
uerba Vincentio Victori, iuueni in Mauretania nato, qui sectator
Rogatistarum fuerat, postea autem catholicae communicauit, non
sunt probata. itaque duos libros ad Petrum presbyterum Hispanum,
apud quem Augustini libros legerat, scripsit, in quibus Augustinum
nominatim reprehendit, quod tractatus sui iudicium deuorasset
neque se posse exhinc aliquid determinare professus esset (pag. 381,
5. 6). hos Vincentii Victoris libros Renatus monachus, homo quidem
laicus, sed firmissima fide, diligenter descriptos Caesarea, ubi uer-
sabatur, aestate anni 419 Hipponem transmisit, quos tamen
Augustinus, quod longius absens fuerat, autumno illius anni
accepit. is opusculis lectis librum primum ad Renatum scripsit.
librum secundum epistulae forma confectum ad Petrum pres-
byterum direxit. iam in hoc libro (pag. 341, 9) aperuit se ad Vin-
centium Victorem ipsum scribere uelle. quod consilium aliquanto
post, id est initio anni 420 eum exsecutum esse uerisimile est.

Hoc loco de titulo horum librorum pauca uerba addi oportet.
in libro Retractationum (cf. pag. 420) eorum titulus scribitur:
De anima et eius origine libri quattuor et pag. 125, 9 (ed. Knoell)

