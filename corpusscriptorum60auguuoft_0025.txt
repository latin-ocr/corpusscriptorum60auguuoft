 

 

ἕ 0

Β

Praefatio XV

Praeter codices quorum testimonia usurpauimus eos qui
sequuntur ita examinauimuS‚ ut certis quibusdam locis quantum
scripturae cum nostris aut consentirent aut ab eis recederent
inuestigaremus. atque quattuor libros complectuntur codex
Dauensis 275 saec. X—XI, codex Paris. bibl. Armamentarii (de
l'Arsenal) 841 (424) saec. X-XI, codices Oxonienses Bodleiani 804
saec. XII et 387 saec. XIII, codex (fasincnsis CLXI saec. XIII,
codex Vaticanus Latinus 445 saec. XV. hi omnes ad classem ABG
pertinent. codices MellicensiS, Sanctae Crucis, Zwetlensis‚ quos in
descriptione codicis E commemorauimus, familiae DE coniungendi
sunt. codex Scaphusiensis 36 saec XI ex. libros duos ad Vincentium
Victorem exhibens cum codice Parisino 13369 iacere solet.

V. Contra duas epistulas Pelaqianorum.

Fidelium fratrum cura et uigilantia duae Pelagianorum epi-
stulae, quac per Italiam clam circumferebantur, detectae atque
ad Bonifacium papam delatae sunt. alteram epistulam Iulianus,
ut dicebatur, Romam miserat, alteram idem cum decem et octo
quasi episcopis, qui epistulam tractoriam subscribere recusauerant‚
Thessalonicam ad Rufum episcopum direxerant, ut eum ad suas
partes perducerent. Bonifacius ubi in epistulis Augustini nomen
euidenter expressum legit, has per Alypium episcopum sub anni 419
finem ex Italia in Africam reuertentem Augustino mittendas
curauit. is non cunctatus est quattuor libris contra epistulas
Pelagianorum respondere. itaque uerisimile est hos libros anno 420
editos esse. Alypius ex Africa in Italiam reuersus papae Bonifacio
hoc opus tradidit. libro primo Augustinus Iuliani epistulae respondet,
in qua hic Augustini doctrinam inpugnat, suam commendat. in
ceteris libris Pelagianorum erroribus doctrina catholica opponitur
eorumque latentes insidiae aperiuntur.

De codice Oxoniensi Laud. Misc. 134 saec. X in.
quem Vrba contulit cf. pag. VII.

Codex A b rin c e n sis 88 (Michaelinus Benedictinorum)
membr. misc. saec. XII scriptus foliis 34—89 hoc opus continet.
liber maiore lacuna laborat, quam tamen non incuriae librarii
tribuendam esse, sed iam archetypo inhaesisse inde conicias quod
fol. 66 linea 13 uocabulo ista finitur, lin. 14 uoce qratia incipit, ut
inde a pag. 497, 2 leqis — sufficit tibi 507, 16 omnia desiderentur.

Codices

